[A]

PROLOGVS

LVXVRIA INOPIA

Lv. Sequere hac me, gnata, ut munus fungaris tuom.

<IN.> Sequor: sed finem fore quem dicam nescio.

<Lv.> Adest: em illae sunt aedes: i intro nunciam.
[Exit Inopia.

Nunc, nequis erret uostrum, paucis in uiam

Deducam, si quidem operam dare promittitis. 5

Nunc igitur primum quae ego sim et quae illaec siet,

Huc quae abiit intro, dicam, si animum aduortitis.

Primum mihi Plautus nomen Luxuriae indidit:

Tum Ι hanc mihi gnatam esse uoluit inopiam.

Sed ea hlic quid introierit inpulsu meo, 10

Accipite et date uociuas auris dum eloquor.

Adulescens quidamst, qui in hisce habitat aedibus:

Is re‘m paternam me adiutrice perdidit.

Quoniam ei, qui me aleret, nil uideo esse relicui,

Dedi ei meam gnatam, quicum aetatem exigat. 15

Sed de argumento ne exspectetis fabulae:

Senes qui huc uenient, ei rem uobis aperient.

Huic Graece nomen est Thensauro fabulae:

Phile'mo scripsit: Plautus uortit barbare,

Nomen Trinummo fecit. nunc hoc uos rogat 20

Vt liceat possidere hanc nomen fabulam.

T antumst. ualete; adeste cum silentio. [Exit.

